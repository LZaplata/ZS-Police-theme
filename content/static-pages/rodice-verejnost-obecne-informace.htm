[viewBag]
title = "Obecné informace"
url = "/rodice-verejnost/obecne-informace"
layout = "default"
is_hidden = 0
navigation_hidden = 0
robot_index = "index"
robot_follow = "follow"
og_card = "summary_large_image"
enabled_in_sitemap = 1
use_updated_at = 1
changefreq = "always"
priority = 0.1
==
<p>Základní škola a Mateřská škola, Police nad Metují, okres Náchod, je školou, která sdružuje více druhů škol a zařízení. Vzhledem k legislativním změnám se postupně součástí našeho subjektu stala Základní škola Bezděkov nad Metují, mateřské školy Bezděkov nad Metují, Velké Petrovice, Česká Metuje a v roce 2010 byla přestavěna část polytechnického pavilonu, kde vznikla jedna třída mateřské školy v Jiráskově ulici 227. Ke škole byla ještě připojena školní jídelna v Bezděkově nad Metují a výdejny ve Velkých Petrovicích a České Metuji. Jako další zařízení byla připojena školní družina v Bezděkově nad Metují.</p><p>Počet zařízení, které náš subjekt sdružuje, není zrovna typický a možná se tak vymyká běžným zvyklostem, jelikož máme zařízení celkem ve čtyřech obcích.</p><p>Díky vstřícnosti jednotlivých obecních úřadů je chod sloučených zařízení po provozní stránce financován vždy obcí, ve které zařízení je. Náklady na mzdy jsou hrazeny z prostředků, které obdržíme z KÚ Královéhradeckého kraje.</p><p>Všechny obce se snaží zajistit dle svých možností kvalitní zázemí pro provoz svých budov. V roce 2013 a 2014 došlo k dlouho očekávané investici na budovách naší školy v Polici nad Metují, kdy bylo provedeno kompletní zateplení budov staré školy, nové školy a tělocvičny. V rámci zateplování byla provedena i kompletní výměna oken a zateplení střech. Škola také dostala novou barevnou podobu. Stejně tak došlo ke změnám všech chodeb staré i nové školy. Všechny architektonické změny, které byly provedeny uvnitř i vně školy, navrhl pan ing. arch. Jiří Dařbuján.</p><p>Během letních prázdnin v roce 2014 došlo také k zateplení budovy základní školy a mateřské školy v Bezděkově nad Metují, kterou financovala obec Bezděkov nad Metují. V roce 2015 bylo provedeno zateplení a výměna oken na budově mateřské školy v České Metuji. Tuto akci financovala obec Česká Metuje za podpory EU. V roce 2015 došlo k dokončení přestavby podkroví obecního úřadu ve Velkých Petrovicích, kam byla nově přesunuta mateřská škola. Přestavbou byly vytvořeny krásné a především větší prostory pro činnost mateřské školy, než byly původní prostory ve staré budově. Přestavbu financovala obec Velké Petrovice za podpory EU.</p><p>Všechny stavební úpravy, které proběhly v našich zařízeních, mají kladný vliv na vzdělávání žáků v naší škole.</p><h2>Součásti školy</h2><h3>Základní školy</h3><ul><li>Základní škola Police nad Metují</li><li>Základní škola Bezděkov nad Metují</li></ul><h3>Mateřské školy</h3><ul><li>Mateřská škola Bezděkov nad Metují</li><li>Mateřská škola Česká Metuje</li><li>Mateřská škola Velké Petrovice</li><li>Mateřská škola Police nad Metují, Jiráskova 227</li></ul><h3>Školní družiny</h3><ul><li>Školní družina Police nad Metují</li><li>Školní družina Bezděkov nad Metují</li></ul><h3>Školní jídelny</h3><ul><li>Školní jídelna Police nad Metují</li><li>Školní jídelna Bezděkov nad Metují</li><li>Školní jídelna - výdejna - mateřská škola Česka Metuje</li><li>Školní jídelna - výdejna - mateřská škola Velké Petrovice</li><li>Školní jídelna - výdejna - mateřská škola Police nad Metují, Jiráskova 227</li></ul>